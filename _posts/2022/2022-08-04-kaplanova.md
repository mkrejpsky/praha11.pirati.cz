---
date: 2022-08-04
category: blog
title: "Jak je to ve skutečnosti s parkovištěm Kaplanova?"
layout: post
author: Martin Duška
authorId: martin.duska
image: articles/2022/2022-11-01-help-ukraine.jpg
tags: 
  - doprava
  - veřejný prostor
---

*Praha, 4. srpna 2022* – **Parkoviště bylo prodáno soukromé firmě v roce 2010 v době, kdy radnici vedla ODS a starosta Dalibor Mlejnský. Tedy v době, kdy se městský majetek prodával jako na běžícím páse. Od včerejšího dne 3. 8. 2022 majitel pozemku přivezl k vjezdu na parkoviště budku (stavební kontejner) a bude vybírat za parkování 100 korun za den nebo 1000 korun za měsíc.**

Rada MČ Prahy 11 situaci od pondělí 1. 8. 2022 intenzivně řeší. Cílem je zjistit, zda plocha parkoviště je či není ve vlastnictví HMP a ve svěřené péči MČ Praha 11. Současné situace, která není 100% jasná, podrývá právní jistotu jak městské části, tak i společnosti SELEQUNE, která je majitelem pozemku pod uvedeným parkovištěm.

Dne 12. 7. 2021 totiž magistrát rozhodl o vyřazení parkoviště z kategorie místních komunikací, čímž se na plochu přestal vztahovat zákon o pozemních komunikacích. Naopak zastupitelce paní Zuzaně Malé (HPP11) magistrát odpověděl, že stavba parkoviště je ve v současné době ve svěřené správě MČ Prahy 11.

Situace je v řešení a rada bude současnou situaci projednávat na svém zasedání dne 8.8. 2022. O dalším vývoji Vás budeme informovat, včetně nejbližšího zasedání zastupitelstva, konaného dne 10.8.2022 v TOP Hotelu Praha.

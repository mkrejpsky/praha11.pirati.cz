---
date: 2022-07-21
category: blog
title: "První obyvatelé se „zabydlí“ v Sandre do dvou let"
layout: post
author: Jiří Dohnal
authorId: jiri.dohnal
image: articles/2022/2022-08-01-sandra1.jpg
tags: 
  - bydlení
  - majetek
  - Sandra
  - Pirátské listy léto 2022
---

*Pirátské listy Praha 11, léto 2022* – **Po několika letech nejistot, jaká budoucnost čeká budovu bývalé ubytovny Sandra nedaleko metra Opatov, započala v roce 2019 její rekonstrukce. Ta se týkala především interiéru objektu s cílem vytvořit kromě nebytových prostor pro potřeby Odboru sociálních věcí a zdravotnictví městské části Praha 11 také 174 ubytovacích jednotek o dispozici od 2+kk až po 4+kk.**

V průběhu rekonstrukce došlo k úpravám původního projektu tak, aby co nejvíce vyhovoval potřebám budoucích obyvatel (např. kompletně nové koupelny, štuky, osvětlení, elektroinstalace, kuchyně apod.). Zároveň bylo radou městské části rozhodnuto o přípravě další fáze rekonstrukce, kdy po výměně oken a zateplení pláště budovy dojde ke snížení energetické náročnosti budovy. Na tuto část revitalizace však bylo nutné ve spolupráci s hlavním městem zajistit dostatečnou výši fi nančních prostředků přesahující částku 200 mil. korun.

Já jako starosta jsem musel vyřešit spoušť, kterou po sobě zanechal místostarosta Prokop, který radě zatajil, že do objektu zatéká, a zároveň se opakovaně snažil na sílu prosadit dokončení pláště v situaci, kdy na něj neměl dostatek fi nančních prostředků a žádné externí zdroje nevyjednal. V současné době se dokončuje zadávací dokumentace pro veřejnou zakázku a ve druhé polovině letošního roku bychom měli společně znát zhotovitele. Pokud půjde vše podle plánu, odhadujeme termín dokončení všech prací na konec roku 2023.

Následně by se tak již mohli stěhovat noví obyvatelé do kompletně opravené a revitalizované budovy. Další podrobnosti o vývoji rekonstrukce můžete sledovat na webu projektu [www.bydleni-sandra.cz](www.bydleni-sandra.cz).

Další články k tématu ubytovny Sandra najdete [ZDE](https://praha11.pirati.cz/aktuality/stitky/sandra/).

---
date: 2020-12-15
category: blog
title: "Nový zastupitel Minařík nežije v současné době na Praze 11, svoje povinnosti plní"
layout: post
author: Zuzana Böhmova
authorId: zuzana.bohmova
image: articles/2020/2020-12-15-minarik.jpg
tags: 
  - zastupitelstvo
---

Na facebooku se množí dotazy týkající se našeho nového zastupitele [Milana Minaříka](https://praha11.pirati.cz/clenove/minarik-milan/?fbclid=IwAR2NsirAGTkY0JWi4E9KcP1vzkc0bVzJC6D4dfvrAjEKeaG2oll_skJEEw0). Proto chceme uvést fakta na pravou míru.

Milan Minařík NENÍ členem MS Piráti Kutná Hora. Od svého vstupu do České pirátské strany je členem místního sdružení Piráti Praha 11, kde zastává funkci místopředsedy MS od roku 2018, přičemž v roce 2019 byl při opětovné volbě předsednictva MS Piráti Praha 11 znovu zvolen.

Ač původně Severočech, Milan během svého studia na vysoké škole bydlel na Jižním Městě. Po svém pobytu v zahraničí pro návrat do Prahy opět zvolil Prahu 11 jako své bydliště, protože během studií si k Jižáku vybudoval osobní vztah. A právě sem přivezl i svou novou rodinu.

Je osobou, která se od počátku založení místního sdružení na Praze 11 podílí na jeho budování. Podílel se na sestavování volebního programu Pirátů Praha 11 pro volby do místních zastupitelstev 2018, účastnil se koaličního vyjednávání i dohodovacího řízení na jaře letošního roku. Od ustanovení koalice na Praze 11 je členem Finančního výboru a Bezpečnostní komise.V rámci MS Piráti Praha 11 se podílí na psaní mediálních výstupů a pomáhá spravovat redmine. Také je členem Komise Rady hl. m. Prahy pro oblast cestovního ruchu.

Мilan splňuje veškeré legislativní předpoklady pro výkon mandátu zastupitele MČ Praha 11 a v současné době z rodinných důvodů pobývá v Kutné Hoře.

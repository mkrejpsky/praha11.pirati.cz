---
date: 2022-08-05
category: blog
title: "Budoucnost Centrálního parku"
layout: post
author: Zuzana Böhmová
authorId: zuzana.bohmova
image: articles/2022/2022-08-04-centralnipark-rozhovor.jpg
tags: 
  - rozhovor
  - životní prostředí
  - sport a volný čas
  - veřejný prostor
  - Pirátské listy léto 2022
---

*Pirátské listy Praha 11, léto 2022* – **Jak bude vypadat Centrální park na Jižním Městě po plánovaných úpravách? Čtěte rozhovor kandidátky
na starostku Zuzany Böhmové s primátorem hlavního města Prahy Zdeňkem Hřibem.**

*ZB: Ahoj, Zdeňku, Centrální park se konečně dočká své proměny, na co se mohou obyvatelé z Jižní Města těšit? Jak se na budoucnosti Centrálního parku podílel magistrát?*

ZH: Ahoj, Zuzko, jako člověk, který na Praze 11 sám bydlí, mám radost, že jsme na radě hlavního města letos schválili záměr, který celou tuto lokalitu zásadně promění. Sídliště byla ze strany předchozích vedení Prahy roky zanedbávaná. To od nich nebylo fér. Právě na sídlištích totiž žijí celé generace Pražanů, kteří na nich prožívají svoje životy, proto si rozhodně zaslouží významnou péči ze strany vedení metropole. Park se úplně promění, skoro ze dvou třetin své rozlohy. Budou tam nové cesty, cyklostezky a podobně. Praha na tuto zakázku pro Prahu 11 uvolní zhruba 94 milionů korun.

*ZB: Jak se konkrétně park promění?*

ZH: Vznikne tam kavárna, veřejné toalety, altán, gril, nebo pítko. Přidávat se budou také nové lavičky a osvětlení. A taky tam samozřejmě vysázíme nové stromy, které v létě poskytují tolik potřebný úkryt před sluncem. Věřím, že tak ještě více zútulníme místo, kde už teď tráví volný čas mnoho dospělých i dětí. My s rodinou tam v zimě rádi chodíme sáňkovat.

*ZB: Kdy se mohou obyvatelé Prahy 11 na upravený park těšit?*

ZH: Vypsání soutěže už schválila nejen rada hlavního města, ale i zastupitelé. Stavební a terénní práce by měly skončit v roce 2024. Určitě se tam společně potkáme.

*ZB: Platí, budeme se těšit. Díky za vaše úsilí a celý tento projekt pro občany Prahy 11.*

EDIT: V současné době probíhá interní schvalovací proces zadávací dokumentace a předpoklad vypsání veřejné zakázky je v druhé polovině srpna 2022.

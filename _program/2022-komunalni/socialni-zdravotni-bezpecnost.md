---
title: Pomáhejme napříč generacemi
campaignCategoryUid: 2022-komunalni
campaignGroupUid: volby-2022
uid: socialni-zdravotni-bezpecnost
order: 7
garant: sarka.hozmanova
redmine: 
img: program2022/socialni.jpg
intro: >
  V nelehkých životních situacích si všichni zasloužíme pomoc a pocit bezpečí. Na radnici podpoříme rozvoj protidrogových programů pro děti, zvýšení dostupnosti lékařů, zlepšení péče o seniory a rodiče samoživitele a aktivity zaměřené na propojování generací.
---

### Efektivní řešení problémů našich obyvatel
Současná sociální a ekonomická situace přináší různé životní problémy. Aktualizujeme analýzu potřeb občanů Prahy 11 v oblasti dostupnosti a spokojenosti s nabídkou sociálních a zdravotních služeb na městské části. Přizpůsobíme a budeme podporovat rozvoj sociálních a zdravotních služeb dle zjištěných požadavků a potřeb. Budeme i nadále podporovat stávající i nové subjekty poskytující sociální a zdravotní služby.

### Prevence je cestou k bezstarostnému dětství
Prosazujeme moderní efektivní řešení rizikové mládeže a dětí, kterému chceme aktivně předcházet. Vytvoříme komplexní mezioborovou analýzu závislostního chování rizikových skupin dětí a mládeže a následné řešení jejich situace (například užívání návykových látek, šikana, krádeže...). Budeme iniciovat spolupráci rodin a subjektů kliniky adiktologie, škol na území MČ, radnice, neziskových organizací z Prahy 11 a příslušného oddělení městské policie.

### Nikoho v tom nenecháme samotného
Vzhledem k poměrně vysokému počtu rodičů samoživitelů a jejich dětí na území Prahy 11 chceme zlepšit jejich životní situaci pravidelnou nejen potravinovou pomocí a dostupnou bezplatnou právní poradnou. Stejně tak, ale nezapomínáme ani na seniory a budeme i nadále podporovat širokou nabídku pro jejich volnočasové aktivity.<br>
Pro zájemce na Praze 11 chceme mít vhodná prostředí v podobě komunitních center, kde by se mohli různé skupiny zapojit do společných aktivit, převážně senioři, děti, studenti, rodiče samoživitelé. V projektu Sousedské pomoci chceme posilovat komunitní solidární občanskou společnost. 

### Naši občané si zaslouží dostupné a důstojné bydlení
Podporujeme sociální bydlení v zájmu dostupnosti bydlení pro všechny. Podporujeme výstavbu domovů pro seniory z důvodu zvyšující se poptávky z řad občanů Prahy 11. Chceme v městských bytech umožnit alternativní možnosti bydlení v podobě sdíleného bydlení.

### Bezpečné Jižní Město
V okolí svého bydliště bychom se měli cítit bezpečně. Budeme pokračovat v cíleném vytipovávání rizikových lokalit, a to ve spolupráci s místními obyvateli, ale i s neziskovým sektorem. Následně ve spolupráci s městskou policii a MHMP zvýšíme hlídky na vytipovaných lokalitách. Strážníků zároveň musí být dostatečné množství. Budeme finančně i materiální podporovat městskou i státní policii a hasiče na našem území. Zajistíme možnost ubytování pro policisty

*autoři: Šárka Hozmanová, Zuzana Böhmová <br>
odborná konzultace: Jan Mejsnar, Petra Mžourková*

---
date: 2021-02-22
category: blog
title: "Reakce zastupitelského klubu Pirátů Praha 11 na stanovisko klubu hnutí ANO ze dne 18. 2. 2021"
layout: post
author: redakce
image: articles/2021/2021-02-22-reakce-zk.jpg
tags: 
  - zastupitelstvo
  - finance
  - majetek
  - školství
---

Praha 22. února 2021 - **Přinášíme reakci našeho zastupitelského klubu na stanovisko klubu hnutí ANO ze dne 18. 2. 2021.**

Piráty Praha 11 udivuje postup koaličního partnera, který považujeme za porušení koaličně partnerského přístupu. 

Jsme velmi překvapeni, že se hnutí ANO svým nátlakem snaží skrýt důležitou podstatu problematiky školství, a to je zanedbaná péče o školní budovy, za což přímo zodpovídá radní pro majetek za ANO Ondřej Prokop.

14.2.2021 jsme všem stranám koalice nabídli, že veškeré otázky spojené s gescí školství rádi zodpovíme v rámci koaliční rady. Na koaliční radě konané 17.2. bylo domluveno, že po jarních prázdninách proběhne koordinační schůzka dle přání ředitelů ve formátu ředitelé škol se zástupci koaličních stran, všech radních a starosty. Nechápeme tudíž, proč mělo hnutí ANO potřebu vydávat jednostranná ultimáta o tomtéž.

Uvědomujeme si vážnost dopisu a chceme s řediteli jihoměstských škol obnovit standardní komunikační vztah minimálně na úrovni před koronavirovou epidemií, kvůli které se komunikace omezila pouze na formu online konferenčních hovorů a e-mail. Osobní setkání bylo omezeno na minimum z důvodu snížení rizika přenosu nákazy. 

Nutnost vidíme ve spolupráci gescí školství, majetku a financí. Naše radní hned zahájila online schůzky s řediteli škol, stejně tak proběhne společné setkání, ze kterého pro vedení radnice vzejdou úkoly.

Plné znění usnesení ke stažení **[ZDE](/assets/pdf/2021-02-22-usneseni-zk-3)**

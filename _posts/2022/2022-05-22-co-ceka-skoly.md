---
date: 2021-05-22
category: blog
title: "Co čeká naše školy v září?"
layout: post
author: Zuzana Ujhelyiová
authorId: zuzana.ujhelyiova
image: articles/2022/2022-05-22-co-ceka-skoly.jpg
tags: 
  - školství
---

Celá ČR se vypořádává s přílivem válečných uprchlíků z Ukrajiny, především žen a dětí. Do konce školního roku jsou tyto děti ještě osvobozeny od povinné školní docházky, ale od září se již zapojí do vzdělávání. Toto zásadní téma jsme mj. probírali na Komisi pro výchovu, vzdělávání a národnostní menšiny. V tuto chvíli naše mateřské a základní školy situaci zvládají. Co přinese nový školní rok se dá nyní jen těžko odhadnout a komise doporučila městské části přípravu na budoucí situaci např. v podobě adaptačních skupin. MŠMT se na tuto situaci pečlivě připravuje, počítá s celodenními i půldenními adaptačními skupinami, intenzivními jazykovými skupinami i přizpůsobení tzv. Šablon na stávající situaci. Je myšleno i na pedagogy a jejich intenzivní jazykovou přípravu, dále na podporu školního stravování a navýšení možností pro asistenty pedagogů. I když se ještě školy pořádně „nenadechly“ z pandemie COVIDu a čeká je další velká zkouška, jsem přesvědčena, že to zvládnou skvěle.

Moc děkuji všem, kteří pomáhají 🙏❤️

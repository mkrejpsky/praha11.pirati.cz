---
date: 2022-07-29
category: blog
title: "Ondřej Prokop z hnutí ANO si přivlatňuje zásluhy jiných. Umí se akorát vyfotit a lhát."
layout: post
author: Jiří Dohnal
authorId: jiri.dohnal
image: articles/2022/2022-07-29-prokopovi-lzi.jpg
tags: 
  - 
---

**Na sociálních sítích se začíná šířit odkaz, kde odvolaný místostarosta z hnutí ANO Ondřej Prokop tvrdí, co všechno u nás na jedenáctce odmakal. Jak je u Ondřeje zvykem, většina informací se ale nezakládá na pravdě. Opět je nutno připomenout, že Ondřej byl odvolaný hlavně za to, že pro naší městskou část nepracoval. To je holý fakt, i když Ondřej všude vypráví něco jiného. Je také důležité říci, že byl odvolán lidmi napříč celým zastupitelstvem Prahy 11. **

Pojďme si uvést pár věcí na pravou míru. 

➡️ Základní a mateřská škola Chodov
Dostavbu západního křídla školy hnutí ANO nechtělo, Piráti si ji však prosadili do koaliční smlouvy. Navíc sám Ondřej Prokop se v diskuzích na facebooku vyjadřoval, že "dostavbu školy zorganizovaly hysterické matky". Takže lež jako vyšitá.

➡️ Základní škola Mendelova
Původní požadavek školy byl pouze na nové spotřebiče do kuchyně za zhruba 2 miliony. Ondřej Prokop nechal ale předělat vše na elektriku a v tomto důsledku je provoz kuchyně mnohem dražší. Rekonstrukce stála 15x tolik než to, co škola chtěla. Kvůli Ondřeji Prokopovi. 

➡️ ZŠ Ke Kateřinkám
Ještě není zcela zateplená. Druhá etapa zateplení se realizuje bez zásluhy Ondřeje Prokopa.

➡️ Bydlení pro občany JM – Zahrady Opatov
Jedná se o developerský projekt, který městská část začala řešit ještě v době, kdy byl starostou Dalibor Mlejnský. Ondřej Prokop se nijak nezasadil o to, že se po letech podařilo domy obsadit konečně nájemníky.
Původně se jedná o developerský projekt společnosti Sekyra Group, který měl začít stavět už v roce 2012. Developerovi se nepodařilo byty prodat a tak se v roce 2014 domluvila s tehdejším starostou Daliborem Mlenským, že MČ Praha 11 celý ten projekt koupí. K uzavření smlouvy došlo ještě před tím, než byl Ondřej Prokop vůbec zvolen zastupitelem.

➡️ Malé parkovací domy pro místní
Jedná se o vizualizace zpracované ve volebním období 2014 až 2018. Ondřej Prokop o nich nikdy nemluvil a ani nikdy nebyla ze strany hnutí ANO žádost je rozpracovat. Vizualizaci, kterou Ondřej prezentuje si narychlo objednala Jihoměstská majetková v roce 2018. Pro parkoviště Gregorovo je v současné době žádost změnu územního plánu – primárně na tom pracuje pirátský radní pro dopravu Martin Duška. 

➡️ Nová lávka na Chodově
Nejedná se o novou lávku, ale opravu stávající. Přípravy vedl opět náš pirátský radní pro dopravu Martin Duška. Ondřej Prokop se na přípravách nijak nepodílel. Pouze se u lávky vyfotil. 

➡️ Vyřešení restitucí
Jedná se primárně o práci radního Jana Stárka z TOP 09 a uvolněné předsedkyně Výboru pro územní rozvoj a životní prostředí Marty Šorfové z hnutí ANO. Ondřej Prokop se na dané věci opět nijak nepodílel. 

➡️ Senior taxi
Jedná se o práci radního pro sociální věci, zdravotnictví a bezpečnost Petra Jiravy z hnutí ANO, který je stále součástí koalice. Ondřej Prokop se na dané věci nijak nepodílel.

➡️ Dny Prahy 11
Akce primárně patří do mé gesce, s jednotlivými odbory a gesčními radními zajišťuji já. Ondřej Prokop se na organizaci nikdy nijak nepodílel, pouze se fotí. 

➡️ Pokračování restaurace v Chodovské tvrzi
O pokračování se zasadili především místní, kteří organizovali petici. Mimo jiné s peticí pomáhali piráti Jan Suchánek a Tomáš Kapler. Změnu způsobu pronájmu jsem pak vyjednal já. Opět si tak Ondřej Prokop přisluhuje zásluhy jiných. 

➡️ Dostavba Sandry
Ondřej Prokop si byl vědom minimálně od léta 2020 zatékání do budovy Sandra v průběhu její rekonstrukce, za kterou byl odpovědný, ale tuto situaci nijak neřešil. Vědomě tak ohrozil investici za zhruba 400 milionů korun. Místo drobné včasné opravy pak po roce zatékání do budovy navrhoval v létě 2021 obří zakázku na opravu střechy a pláště budovy. S radou MČ Praha 11 projektovou dokumentaci vůbec nekonzultoval. Musel přitom vědět, že MČ Praha 11 na tuto zakázku nemá v rozpočtu peníze a ani nemá zažádáno o dotace, ze kterých by bylo možné zmíněných chybějících cca 150 milionů Kč na zakázku zajistit. 
Je škoda, že Ondřej se dlouhodobě chlubí cizím peřím. Moc nechápu, proč se chlubí dopravními věcmi, když když nedokáže rozpoznat parkovací pruh od pruhu pro cyklisty.
Zajímavé informace o Ondřejovi najdete také na webu http://praha.pirati.cz/prokop. Tam najdete třeba skvělé informace o tom, proč byl Ondřej Prokop odvolán, lžích kolem areálu ledových sportů a také škody způsobené prodlením Ondřeje Prokopa při řešení zatékání do budovy Sandry. 

Podtrženo sečteno. Ondřej Prokop se rád fotí, ale pracovat se mu zkrátka moc nechce.

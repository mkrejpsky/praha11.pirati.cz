---
date: 2023-12-07
category: blog
title: "Šárka Zdeňková je opět odvolána"
layout: post
author: redakce
image: articles/2023/2023-12-07-odvolani-zdenkova.jpg
tags: 
  - radnice
---
*Praha, 7. prosince 2023* – **Piráti podpořili návrh ODS na odvolání starostky Šárky Zdeňkové z Hnutí pro Prahu 11. Na špatné práci Šárky Zdeňkové se shodli představitelé napříč politickými kluby Zastupitelstva městské části Praha 11. Piráti dlouhodobě upozorňovali na chování poškozující ekonomické zájmy městské části, ohrožení kultury na Jižním Městě neřešením situace v organizaci Kulturní Jižní Město a na nepřijatelné chování ke koaličním partnerům a zaměstnancům úřadu.**

*„Kultura na Jižním Městě byla blokovaná čtyři měsíce. Během této doby jsme si nechali zpracovat několik nezávislých posouzení situace. Například audit, právní posudky, analýzu dalšího fungování kultury – a ani jedena společnost ve své práci nekonstatovala, že by se v KJM porušoval zákon. Ani že by existovaly důvody, proč by KJM nemohla pokračovat dále, jak opakovaně tvrdí HPP 11. Celá věc je stresující především pro zaměstnance, kde jsou mimo jiné i matky samoživitelky – na jejich říjnovou výplatu musela KJM půjčit sesterská Jihoměstská majetková, která sama byla díky vedení města Šárkou Zdeňkovou v kritické situaci a kvůli neuhrazeným fakturám podala na městskou část předžalobní výzvu,“* uvedla Zuzana Böhmová, radní pro kulturu a sport.
 
Rada městské části zůstala v počtu XX radních funkční. Pověřen vedením městské části byl z titulu prvního místostarostky Jan Jaroš z Praha 11 sobě.
 
*„Piráti ustanoví vyjednávací tým, který následně osloví všechny politické kluby zastupitelstva. Začneme v nejbližších dnech vyjednávat o nové koalici. Na našem původním postoji se nic nemění. Hnutí pro Prahu 11 je jeden z možných partnerů příští koalice, pokračování spolupráce se nebráníme. Šárka Zdeňková na pozici starostky je ale nepřijatelná z důvodů vážných profesních, znalostních a manažerských nedostatků,“* shrnul Jiří Dohnal, radní pro majetek a investice.  


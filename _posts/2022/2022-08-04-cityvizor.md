---
date: 2022-08-04
category: blog
title: "Verejné hospodaření s veřejnými penězi jako norma"
layout: post
author: Zuzana Böhmová
authorId: zuzana.bohmova
image: articles/2022/2022-08-04-cityvizor.jpg
tags: 
  - transparence
  - otevřená radnice
  - digitalizace
  - IT
  - Pirátské listy léto 2022
---

*Pirátské listy Praha 11, léto 2022* – **Městské části Prahy dostaly z iniciativy Zuzany Böhmové, a především díky pirátskému radnímu Adamovi Zábranskému, před časem možnost bezplatně se zapojit do CityVizoru – vizualizace jejich účetního systému až na položky faktur. Účetnictví hlavního města a zapojených městských částí si tedy můžete přehledně prohlížet v graficky přívětivé podobě – plánovaný rozpočet i jeho čerpání.**

Praha 11 byla jednou z prvních městských částí, která se do projektu zapojila. CityVizor umožňuje občanům, opozici i samotnému vedení radnice sledovat, jak úřad nakládá s financemi. My jsme například díky CityVizoru přišli na to, že bývalý místostarosta Prokop si nechával měsíčně proplácet náhradu mzdy ve výši až 10 tisíc nebo že nechal v rámci zakázek malého rozsahu vyhrát firmu spřízněnou s jeho spolustraníkem z Dolních Měcholup (i to byly argumenty k jeho odvolání).

Praha 11 v čele s radním zodpovědným za otevřenou radnici Martinem Duškou jde ale ještě dál. Nyní jako první v rámci celé republiky chystáme zapojení naší akciové společnosti Jihoměstská majetková a. s. do aplikace tak, aby i účetnictví naší firmy bylo veřejně dohledatelné. Data se v současné době připravují a následně je naleznete [ZDE](https://cityvizor.praha.eu/).

> *Pirátské listy Praha 11, zima 2020*
> ###**Veřejné finance transparentně pro celou Prahu**
> 
> **Zajímá vás, jak Praha hospodaří? Za co pražský Magistrát utrácí, jakým dodavatelům proplácí faktury nebo jaké jsou příjmy města? To vše najdete od podzimu loňského roku díky aplikaci CityVizor (cityvizor.praha.eu). Praha šla v transparentnosti veřejných financí ještě dál a rozhodla se zdarma poskytnout aplikaci na svých webových stránkách i pro jednotlivé městské části.**
> 
> *„Naším cílem je, aby CityVizor nasadilyvšechny městské části v Praze. Přehled veřejných financí za celé město bude na jednom místě a v jednotné grafické podobě. Pro veřejnost se zvýší přehlednost rozpočtů a jejich čerpání. Zároveň bude možné vytvářet například aplikace srovnávající výdaje jednotlivých městských částí za stejné věci,“* představuje své záměry radní hl. m. Prahy pro bydlení a transparentnost Adam Zábranský za Piráty. 
> 
> Obdobné aplikace nabízí několik různých firem. Proč ze všech možností vybral magistrát právě řešení CityVizor? Aplikaci vyvinulo ministerstvo financí, které ji následně uvolnilo jako open-source. Kód aplikace, včetně uživatelského rozhraní, provázání s úřední deskou a registrem smluv je zdarma. Aplikaci pro Prahu provozuje městská společnost Operátor ICT.
> 
> Zpřístupnění informací o hospodaření městské části přehledně, srozumitelně a vyčerpávajícím způsobem máme ve svém programu do komunálních voleb. Piráti v Praze 4 neprodleně po zvolení do rady městské části začali připravovat kroky nutné k nasazení aplikace CityVizor, která předčí i dosud užívané řešení. Obdobné kroky po svém zvolení podnikali i Piráti v Praze 11. Praha 4 zahájila přípravu nasazení aplikace a analýzu historických dat s cílem poskytnout je veřejnosti. Bohužel následoval loňský dubnový „převrat“ a pirátští radní byli z funkcí odvoláni. Od té doby se na dotazy ohledně aplikace CityVizor i na další digitalizační projekty ozývají z radnice jen výmluvy, které mají zdůvodnit neustálé odkládání nasazení City-Vizoru. Používání nové aplikace by prý bylo pro úředníky příliš náročné. Naše zkušenosti přitom ukázaly, že na úřadě je dostatek ochotných zaměstnanců, kteří by rádi změny zavedli a zkvalitnili tak služby občanům. Potřebovali by však podporu v radě městské části.
> 
> Praha 11 se v pilotním projektu zapojila do celoměstského řešení aplikace CityVizor a její finanční data za rok 2020 jsou již veřejně dostupná. V následujícím období se vedení Prahy 11 rozhodlo doplnit i další historická data, a to už od roku 2010.
> 
> *Zuzana Böhmová & Jan Hora*

---
date: 2021-04-14
category: blog
title: "Pěšky nebo metrem"
layout: post
author: Martin Duška
authorId: martin.duska
image: articles/2021/2021-04-14-pesi.jpg
tags: 
  - doprava
---

*Přinášíme další článek mapující aktuality v oblasti dopravy. Tentokrát tématicky orientované na pěší a veřejnou dopravu.*

**PĚŠÍ VAZBY A BEZBARIÉROVOST**

V letošním roce by na naši žádost mělo TSK bezbariérově zpřístupnit oblast ulice Gregorova směrem k metru Roztyly. Stejně tak budeme opravovat drobnou bezbariérovou vazbu v ulici Mendelova, o kterou nás občané opakovaně žádali. Z významnějších oprav chodníků se připravuje kompletní rekonstrukce trasy podél Opatovské ulice mezi ulicemi Metodějova a Černockého. Tento chodník obsluhuje klidovou zónu v dané lokalitě a na řadě míst je již v katastrofálním stavu . Drobnější opravy výtluků  budou řešit zaměstnanci nově zřízeného odboru dopravy. V následujícím období se chystají procházet lokality Jižního Města a závady zapisovat přímo do systému TSK, aby se celý proces oprav zrychlil     

**LÁVKY**

V únoru jsme se zástupci TSK prošli všechny pěší lávky a podchody, které patří hlavnímu městu Praze. U pěších lávek budeme žádat o kompletní výměnu povrchu. V zimě totiž mají občané problémy s náledím a také se na některých místech zůstává stát voda. Zejména se jedná o lávku v ulici Ke Kateřinkám a lávku v ulici Kosmická. Podchod v ulici Hviezdoslavova je v současné době dost tmavý, proto budeme žádat o jeho prosvětlení. Našim cílem je, aby působil bezpečněji a přívětivěji. U podchodu Ryšavého dojde ke kompletní výměně hydroizolací a na naši žádost k úpravě autobusových zálivů pro zvýšení bezpečnosti a vybudování chodníku k MediCentru Praha, po kterém volají naši občané.

**METRO**

Ke konci roku 2020 se podařilo naší městské části získat přístup do pilotního projektu informačních obrazovek s příjezdy a odjezdy souprav metra. Na základě kladných reakcí budeme usilovat o to, aby se tyto obrazovky doplnily i do zbývajících stanic metra na území naší městské části. 

---
uid: tomas.kapler
name: Tomáš Kapler
category:
  - clenove  
description: člen MS Praha 11
teamDescription:
  clenove: člen MS Praha 11
img: people/tomas-kapler.jpg
heroImg: praha-11.jpg  
age: 
mail:
  - tomas.kapler@pirati.cz
profiles:
  facebook: https://www.facebook.com/tomas.kapler
  instagram: https://www.instagram.com/tomkapler/
  twitter: https://twitter.com/tkapler
profession: Marketing manager, konzultant STEM vzdělávání
---

>*"Na Jižním městě bydlím přes 40 let, prakticky od svého narození. Vyrůstal jsem zde, chodil do školy, stejně tak jako mé dcery nyní. Jižák je moje srdcovka, záleží mi na něm, na tom, abychom zde nejen přespávali, ale abychom tu mohli i trávit příjemně volný čas. I proto jsem se rozhodl před 2 lety připojit k jihoměstským Pirátům, od kterých bylo vždy jasně cítit, že vše dělají s upřímnou snahou posunout věci k lepšímu, i přes občas velmi složitou politickou situaci a nedostatečný mandát",* Tomáš Kapler.

**Tomáš Kapler (*1978)** pochází z Prahy, vystudoval Střední hotelovou školu, jeho koníčkem ovšem vždy byly počítače. Proto poté aby mohl uživit domácnost šel hned pracovat jako správce počítačové sítě a později jako specialista na bezdrátové sítě pro největšího českého a později světového distributora seznamoval a školil české a slovenské IT a Telco firmy v zavádění Wi-Fi. Přitom začal studovat ČVUT FEL, záhy se mu ovšem narodila první dcera a studia tak musel přerušit.

Později se začal věnovat kromě technice i online obchodu a marketingu, pracoval jako CTO a CMO u několika webdesign společností a jako analytik a digital manager několika velkých českých i mezinárodních společností, dnes tuto pozici zastává u nejznámějšího světového výrobce 3D tiskáren, české firmy Prusa Research. Kromě toho se věnuje vědeckému vzdělávání dětí, je konzultantem a lektorem vzdělávací kanceláře Evropské vesmírné agentury, participuje na akcích Maker Faire zaměřených na podporu šikovných lidí.

V posledních letech je znám především úspěšným projektem plicních ventilátorů Corovent, a také svým politickým aktivismem, stál například za trestním oznámením na (nyní již odsouzeného) politika z ČSSD Březinu a trestním oznámení v tzv. kauze “Čapí hnízdo” na tehdejšího ministra financí, později premiéra a nyní (zatím ještě neodsouzeného)
poslance Babiše. Na Praze 11 působí v tuto chvíli jako člen Mediální komise a Komise pro kulturu a spolky.


---
date: 2023-07-01
category: blog
title: "KC Zahrada ožila Street festivalem"
layout: post
author: Zuzana Böhmová
authorId: zuzana.bohmova
image: articles/2023/2023-07-01-street-festival.jpg
tags: 
  - sport
---

Druhá z červnových sobot v KC Zahrada patřila již tradiční akci Street Festival, která nabídla přehlídku pouličních tanečních stylů a dalších aktivit. V průběhu celého dne proudil Zahradou dav o bezmála 300 lidech všech věkových kategorií. Součástí festivalu byla taneční soutěž, graffiti exhibice, BMX exhibice, možnost vyzkoušet si parkour, barber shop, občerstvení i rapová muzika. V letošním roce se nově festivalu zúčastnili i místní pracovníci z Proxima Sociale, organizace sociálních služeb. Hlavnímu organizátorovi Robertu Kyselovi tímto patří z městské části obrovské díky!

Byť akce není pro program KC Zahrada typická, rozšiřuje jeho nabídku o další hudební styly pro další věkové kategorie. V minulosti se festival konal ve Volnočasovém areálu Kupeckého, k jeho přesunutí do částečně vnitřních prostor KC Zahrada došlo vzhledem k předchozím zkušenostem s proměnlivostí počasí.

U příležitosti festivalu dostalo KC Zahrada také nový vzhled. Na bočních stěnách u vstupu vznikl mural od výtvarníka, jež vystupuje pod pseudonymem _fj_87_, a který pochází z nedalekých Měcholup a na Jižním Městě i v KC Zahrada strávil část svého dospívání. Jeho dílo má odkazovat na kulturní balancování mezi generacemi, které KC Zahrada nabízí. Sám říká, že kultura celkově je jakýmsi balancováním mezi veřejným zájmem, politikou a umělci samotnými.

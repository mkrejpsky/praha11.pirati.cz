---
title: Kultura, sport a volný čas
campaignCategoryUid: 2018-komunalni
campaignGroupUid: volby-2018
uid: bydleni
order: 3
garant: jiri.dohnal
redmine: 28147
img: miscellaneous/sport.jpg
intro: >
  
---

## KULTURA NA JIŽNÍ MĚSTO
Zřídíme **Jihoměstský kalendář kulturních a společenských akcí** pro všechny věkové kategorie.

*Chceme společně s občany vytvořit kalendář kulturních a společenských akcí pro všechny věkové kategorie, jejichž organizaci bude městská část zaštiťovat a finančně podporovat. Dohlédneme na jejich kvalitu. To vše transparentně ve spolupráci s obyvateli Jižního Města a pod jejich kontrolou*.

**Podporujeme vznik dalšího Kulturního centra** na Jižním Městě.

*S ohledem na hustotu osídlení, dopravní dostupnost a parkovací kapacity podporujeme vznik nového Kulturního centra v Praze 11*.

Podpoříme **občany v pořádání kulturních a sousedských akcí**.

*Zjednodušíme byrokracii potřebnou pro krátkodobé zábory veřejných prostranství a podpoříme komunitní akce menších rozměrů*.

**Zkulturníme veřejné prostory** instalací uměleckých děl.

*Provedeme inventarizaci uměleckých děl ve veřejném prostoru a zasadíme se o jejich restaurování a údržbu*.

Podpora **mimorozpočtových kulturních projektů**.

*Podporujeme vznik mimorozpočtových kulturních projektů celospolečenského i lokálního významu, například knihobudky, venkovní piána, plochy pro graffiti a street art, komunitní zahrádky a streetgardening*.
 
## SPORTOVNÍ VYŽÍTÍ PRO MALÉ I VELKÉ

Podporujeme **různorodou sportovní aktivitu** (lyžařské výcviky, bruslení, plavání) **v rámci povinné školní docházky**.

*Jsou sportovní dovednosti, které by měly umět a mít možnost provozovat všechny děti. Chceme, aby městská část finančně podporovala sportovní aktivity v rámci výuky tělesné výchovy (lyžařské výcviky, bruslení, plavání atd.)*.
 
Podporujeme **vznik veřejného koupaliště** na Jižním Městě.

*Jižní Město si 40 let od svého vzniku zasluhuje otevřít diskusi o vzniku veřejného koupaliště. Piráti chtějí být iniciátorem této diskuse s cílem nalezení vhodného pozemku a zahájení realizace vedoucí k jeho vybudování*.

Budeme iniciovat a podporovat vznik **hřišť, veřejných sportovišť a míst pro aktivní odpočinek**.

*Budeme iniciovat a podpoříme výstavbu sportovišť, komunitních center a dalších zařízení pro volnočasové aktivity tak, aby bylo zajištěno jejich co největší využití. Chceme otevřít diskusi o vzniku venkovního koupaliště, kluziště, dopravního hřiště a skateparku. Prosazujeme vznik větších tematických dětských hřišť s atrakcemi pro více věkových skupin dětí a mládeže. Na Jižním Městě máme velké množství dětských hřišť a plácků, jejichž údržba je drahá a často nedostatečná a děti o ně nejeví dlouhodobý zájem.*

Podporujeme vznik **kvalitních parků** pro lidi, ve kterých můžou aktivně odpočívat.

*Chceme, aby Městská část rozvíjela městské parky tak, aby v letních dnech poskytovaly možnost úkrytu před horkem ve stínu a zároveň aby v nich byla možnost celodenního aktivního odpočinku. Podporujeme vznik psích louček, aby psi měli možnost volného pohybu v místech k tomu určených.*

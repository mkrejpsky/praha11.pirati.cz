---
date: 2023-03-07
category: blog
title: "...A velký skok k digitizaci úřadu Městské části Praha 11"
layout: post
author: Zuzana Böhmová
authorId: zuzana.bohmova
image: articles/2023/2023-03-07-digitalni-kniha.jpg
tags: 
  - digitalizace
---

Od 1. března 2023 přešli zaměstnanci městské části Prahy 11 na využívání elektronické podpisové knihy – EPK v ekonomickém systému GINIS.

***Ta bude nejen přínosem pro usnadnění a přehlednost procesů, ale zároveň odlehčí zaměstnancům MČ Praha 11 i našim lesům od spotřeby papíru.***

Elektronická podpisová kniha plně nahrazuje papírový likvidační záznam faktur a poukazů v přívětivém webovém rozhraní. Každý, jehož podpis je pod dokument třeba, dostane emailem avizo a věc schválí několika kliknutími. Úředníci tím šetří nejen spotřebu papíru, ale i čas, který věnují práci pro občana. Spolu s efektivností a zrychlením vnitřních procesů přináší novinka ještě jednu výhodu: předběžnou finanční kontrolu, která ze zákona musí proběhnout před tím, než se cokoli objedná nebo zaplatí. Hlídá tím pádem i nepřečerpání rozpočtů.

Obíhat by měla data a ne lidé!

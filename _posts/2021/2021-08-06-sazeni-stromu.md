---
date: 2021-08-07
category: blog
title: "Sázení stromů na Jižním Městě"
layout: post
author: Michaela Poláková
authorId: michaela.polakova
image: articles/2021/sazeni_stromu/P1050023_.JPG
tags:
  - životní prostředí
---

Již v roce 2019 se Pražské služby, a.s. jako jedny z prvních inspirovaly Akčním plánem hlavního města Prahy a zahájily počáteční etapu výsadby téměř 70 stromů na svých provozních pozemcích.
V zápětí loni na podzim se ujaly výsadby také Pražské vodovody a kanalizace v rámci projektu [“Zastromuj Prahu“](https://zastromujprahu.cz/) a umístily více než 60 stromů ve svých vodohospodářských areálech.

Městské společnosti se tak podílejí na  ekologických aktivitách, které přispívají k ochraně životního prostředí v metropoli.  Zde konkrétně na obrázcích s jedná o lokalitu na Praze 11,  vodojem Horní Roztyly.  Jak můžete vidět nebo si take přijít osobně prohlédnout,  jde už  o vzrostlejší stromy, které ihned po výsadbě lépe zadržují a vypařují vodu, zachycují prach, chrání před hlukem, brání přehřívání okolí a zároveň je zkrášlují.  Celá výsadba se uskutečnila ve spolupráci s odborníky ze společnosti Lesy hl. m. Prahy a je kladen důraz na biodiverzitu, proto se volí co největší druhovou pestrost. Vysazují se například borovice, modříny, smrky, břízy a lípy, habry či buky, ale i ovocné stromy jako jabloně, hrušně a švestky.

Sázení stromů probíhá v rámci výzvy pražského magistrátu, přijaté v Programovém prohlášení Rady hlavního města Prahy pro roky 2018–2022, jejímž cílem je vysadit na území hlavního města milion nových stromů. Nejvíce se v Praze dřeviny vysazovaly na původně zemědělských plochách a v již existujících lesích, dále také v pražských parcích, sadech a podél vodních toků. Do prací se zapojila veřejnost, ale také městské části, školy a v neposlední řadě take společnosti vlastněné magistrate. Doufejme, že po odeznění pandemie budou tyto aktivity brzy pokračovat.

![stromy](/assets/img/articles/2021/sazeni_stromu/P1050030_.JPG)

![stromy](/assets/img/articles/2021/sazeni_stromu/P1050027_.JPG)

![stromy](/assets/img/articles/2021/sazeni_stromu/P1050038_.JPG)

![stromy](/assets/img/articles/2021/sazeni_stromu/P1050042_.JPG)

![stromy](/assets/img/articles/2021/sazeni_stromu/P1050022_.JPG)

![stromy](/assets/img/articles/2021/sazeni_stromu/P1050023_.JPG)

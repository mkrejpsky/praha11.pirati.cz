---
title: Energie můžeme nejen čerpat, ale i vyráběr
campaignCategoryUid: 2022-komunalni
campaignGroupUid: volby-2022
uid: energetika
order: 1
garant: zuzana.bohmova
redmine: 
img: program2022/energie.jpg
intro: >
  Praha 11 skýtá díky množství rovných střech obrovský potenciál pro využití sluneční energie. Máme plán, jak zvýšit energetickou soběstačnost, snížit finanční náklady pro městskou část a zadržet vodu v krajině. Tyto výhody chceme také zprostředkovat soukromým vlastníkům nemovitostí a jejich obyvatelům.

---

### Snižujeme náklady, zvyšujeme soběstačnost<br>
Chceme snížit dopady energetické krize na rozpočet i životní prostředí. Zasadíme se o využití obnovitelných zdrojů na území naší městské části. Praha 11 má díky velké ploše rovných střech na panelových domech obrovský potenciál pro fotovoltaiku a zelené střechy.  Chceme, aby MČ část šla příkladem. Budovy v majetku MČ proto chceme spojit do energetické komunity, instalovat na ně solární panely a díky sdílení výroby co nejvíce elektřiny využít přímo v místě. Potenciál výroby solární elektřiny může v nejlepším případě pokrýt většinu spotřeby městských budov.

### Podpora energetické soběstačnosti našich obyvatel<br>
I obyvatelé Prahy 11 se můžou stát výrobci energie a městská část jim může pomoc. Pro SVJ, BD i rodinné domy zřídíme poradenské centrum, kde pomůžeme našim obyvatelům využít střechy svých domů k instalaci solárních panelů, snížení účtů za elektřinu a s dalšími možnostmi úspor energií. Pokud to bude možné, chceme i našim obyvatelům pomoci se sdílenou energetikou.


*autor: Zuzana Böhmová <br>
odborná konzultace: Václav Šebek*


<div>

  
  
  

<div class="reseni">
- Vytvoříme poradenské místo pro obyvatele P11 na podporu energetických úspor jako například instalace fotovoltaiky a její co nejlepší využití v rámci SVJ a BD a další udržitelná řešení (nakládání s dešťovou vodou, zelené střechy, chlazení). Většinu domů v MČ vlastní jejich obyvatelé. Aby P11 využila potenciál výroby z obnovitelných zdrojů a stala se energeticky robustním městem a zároveň aby obyvatelé dostali pod kontrolu své účty za elektřinu, bez spolupráce s občany P11 se to neobejde.<br>
- Vypíšeme sérii mikrograntů pro SVJ a BD na obnovitelná a udržitelná řešení – nakládání s dešťovou vodou, zelené střechy, založení energetické komunity, příprava projektu solárních elektráren apod.)<br>
- Vytvoříme energetickou koncepci MČ s výhledem na příštích 10 let, která stanoví ambiciózní cíle v oblasti vlastní výroby energie a snížení spotřeby energie.

</div>
  

<script type="text/javascript" src="https://ajax.googleapis.com/ajax/libs/jquery/1.7.2/jquery.min.js"></script>
<script type="text/javascript" src="/assets/js/navrhovana-opatreni.js"></script>

</div>

---
date: 2023-06-01
category: blog
title: "Jihoměstské děti sbírají úspěchy po celém světě jak v kulturní, tak i sportovní sféře"
layout: post
author: Zuzana Böhmová
authorId: zuzana.bohmova
image: articles/2023/2023-06-01-uspechy-deti-JM.jpg
tags: 
  - sport
  - kultura
---

**S koncem školního roku přichází také konec sezon různých soutěží. Zastavím se u několika úspěchů našich jihoměstských organizací, a to především v mezinárodním měřítku.**

**Pěvecký soubor ze ZUŠ Jižní Město zářil v Benátkách** <br>
Velmi úspěšná byla výprava Pražské kantilény z Jižního Města. Ta se na přelomu dubna a května zúčastnila International Choir Competition Venezia in Musica. Z Benátek pěvecký sbor pod vedením Karolíny Řepové a Anny-Marie Lahodové přivezl hned tři zlaté medaile, a to v kategoriích – dětských sborů, folkloru i Grand Prix pro absolutního vítěze. Celému sboru, který působí na ZUŠ Jižní Město pod vedením ředitele Františka Hlucháně, velmi gratulujeme!

**Jako první český klub létali JNS až v Orlandu** <br>
Ke konci dubna se jako první cheerleadingový český klub zúčastnili jihoměstské JNS Cheerleadrs klubového mistrovství světa v Orlandu v USA. V kategorii International Open Large Coed nakonec získali 11. místo.

**Bronz v judu z Evropy** <br>
Odchovanec jihoměstské Judo Academy David Dudy přivezl v dubnu z juniorského mistrovství Evropy v Poznani bronzovou medaili.

**Medaile ze Švédska** <br>
Z prestižního turnaje Kalmarsund Floorball Cup na Jižní Město přivez Florbal Chodov hned několik medailí. Ze sedmi týmů přivezli naši tři zlaté medaile a jedno stříbro!

Gratulace patří všem, kteří uspěli v mezinárodních soutěžích. Zároveň je ale třeba zmínit, že i na úrovni národní máme také mnoho úspěchů. Všem velmi gratulujeme!

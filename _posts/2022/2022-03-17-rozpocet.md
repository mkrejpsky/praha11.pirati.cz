---
date: 2022-03-17
category: blog
title: "Rozpočet Prahy 11 byl schválen"
layout: post
author: mediální tým
image: articles/2022/2022-03-17-rozpocet.jpg
tags: 
  - rozpočet
  - investice
  - doprava
  - školství
---

*Praha, 17. března 2022* – **Dnešním dnem skončilo období takzvaného rozpočtového provizoria, které automaticky nastalo v lednu tohoto roku. Schválením návrhu rozpočtu pro rok 2022 je tedy možné spustit všechny investiční záměry a akce, které jsou v současné době administrativně či technicky připraveny. Celková výše výdajů v rozpočtu je 771,2 milionu, příjmy pak dělají 448,6 milionů, schodek rozpočtu je vyrovnán přebytky a rezervami z let minulých.**

*“Osobně se těším na rekonstrukce či vznik nových sportovišť, vnitrobloků, výsadbu nových stromů, zahájení rekonstrukce pochozí zóny Háje, obnovu pěší lávky u Polikliniky Opatovská a rekonstrukci Otíkovy lávky u stanice metra Háje.”*, komentuje rozpočet starosta Jiří Dohnal.

Za gesci dopravy pak radní Martin Duška dodává: *“V gesci dopravy jsme udrželi běžné výdaje na stejné výši jako v minulém roce. Rozpočet obsahuje finance na zkreslení dopravních opatření na zklidnění dopravy, v investicích rekonstrukce Otíkovy lávka a obnova lávky u polikliniky Opatovská.  Dále nás čeká pokračování v dopravních studie které navrhují úpravy uličních profilů v oblasti Roztyl. Po schválení změn územního plánu jsou připraveny i položky pro projektové dokumentace pro parkovací domy.”*

Rozpočet okomentovala i zastupitelka Zuzana Ujhelyiová: *“Za kapitolu školství musím říci, že byť si uvědomuji, že MČ musí šetřit, nepovažuji však za šťastné, že se šetří v oblasti, která se v současné době vzpamatovává z pandemie COVIDu, potýká se s dopadem energetické krize a čeká ji nápor dětí, jejichž rodiny utíkají z válkou zkoušené Ukrajiny. <br>
Řada položek oproti rozpočtu roku 2021 nebyla zahrnuta, protože s nulou nedává smysl, aby byly uvedeny. Programy na podporu činnosti škol, příspěvek na předškoláky či odměny průvodcům žákovských parlamentů se do kapitoly školství 33 nedostaly. V rozpočtu setrvala položka Trenéři do škol. Tento program je jistě chvályhodný, podporuje pohyb dětí, nicméně považuji pedagogy našich škol za dostatečně kompetentní, aby nabídli dětem adekvátní sportovní vyžití v rámci výuky. Naopak považuji za klíčové, aby se ve školách výrazně podpořil well-beeing dětí (v návaznosti na pandemii COVIDu) a aby školy měly finance na vyrovnávání se s přílivem uprchlíků.”*

<br>
<br>
<br>
*Obrázek je ilustrační. Jedná se o čerpání rozpočtu roku 2021 v aplikaci CityVizor. Dostupné [ZDE](https://cityvizor.praha.eu/praha11/prehled?fbclid=IwAR30BtAHcqv3IqrDIoBQr0k6JB07BL72veNOLnuT41GtaAfYLS-9K2cECWc).*

---
date: 2022-02-26
category: blog
title: "Schválím rozpočet, když…"
layout: post
author: Zuzana Ujhelyiová
authorId: zuzana.ujhelyiova
image: articles/2022/2022-02-26-rozpocet-kdyz.jpg
tags: 
  - rozpočet
  - školství
  - investice
---

*Praha, 26. února 2022* – Podmiňovat schválení rozpočtu jednou konkrétní investiční akcí považujeme jako Piráti za nepřípustné, ale i z takovým jednáím se ze strany některých zastupitelů městské části Praha 11 můžete setkat.

MČ vlastní budovy ZŠ i MŠ a je její povinností o ně pečovat. K rozvoji a údržbě budov je třeba přistupovat spravedlivě, s úsudkem a dle finančních možností MČ. Proto je nutné mít seznam požadavků škol a dle urgentnosti oprav a finančních možností MČ je prioritizovat. Opravy a investiční akce jsou součástí rozpočtu MČ.

Rada MČ schválila 13. 12. 2021 svým usnesením vznik Pracovní skupiny školství. Cílem skupiny je koordinace především majetkových a finančních věcí v oblasti školství. Členy skupiny jsou gesční radní (nyní starosta J. Dohnal) a zastupitelé za Piráty, TOP/STAN, ODS a ANO. V rámci projednávání návrhu rozpočtu pro tuto kapitolu mě překvapil postoj nejmenovaného zastupitele za ANO. Ten podporu celého rozpočtu městské části podmiňoval zařazením konkrétní investiční akce v ZŠ Mikulova. Dle jeho slov jinak rozpočet nepodpoří. Zastupitelé skládají slib, kterým se zavazují hájit zájmy města, v našem případě městské části, jako celku. Rozpočet MČ je zcela stěžejní pro její fungování.

Osobně podporuji veškeré opravy a investice ve školách, včetně té v ZŠ Mikulova, ale dle priorit MČ. Podmiňování schválení rozpočtu celé MČ jednou investiční akcí považuji za zpronevěření se slibu zastupitele.

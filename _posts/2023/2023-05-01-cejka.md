---
date: 2023-05-01
category: blog
title: "Dokumentární fotografie Jaromíra Čejky – Netradiční pohled na všednodennost a unikátní společenský komentář"
layout: post
author: Zuzana Böhmová
authorId: zuzana.bohmova
image: articles/2023/2023-05-01-cejka.jpg
tags: 
  - kultura
---

Jaromír Čejka v 80. letech 20. století poskytl jedinečný záznam budování největšího českého sídliště. Jeho cílem nebyly „budovatelské” fotografie výstavby paneláků. Zajímal se spíše o nové obyvatele, kteří se do vznikajícího sídliště bez dokončených chodníků a cest nastěhovali. Poskytl nám tím osobitý vhled do začátku života našeho Jižního Města. Jak sám říkal, Jižní Město fotografoval ze vzteku. *„...Celé to ještě nedostavěné, rozkopané, hranaté a řemeslně po všech stránkách zprasené prostředí bez občanské vybavenosti pro mě bylo vizitkou a odrazem tehdejšícho obludného pokryteckého režimu,”* vzpomínal na dobu vzniku svých fotografií.

Osoba Jaromíra Čejky se našim obyvatelům navždy vryla do paměti jako autora snímků o budování panelového sídliště – Jižní Město. Ty vyšly již ve dvou vydáních ve stejnojmenné knize. Jeho práce se tak stala pro historii naší městské části stěžejní.

V polovině dubna, v den svých 76. narozenin, fotograf Jaromír Čejka zemřel. Za městskou část Praha 11 jsme se byli s kolegy z vedení v Ústřední obřadní síni na Olšanských hřbitovech rozloučit. Tímto jsme mu chtěli poděkovat za jeho celoživotní práci, a to nejen v kontextu Jižního Města, ale celé dokumentární fotografie. Děkujeme.

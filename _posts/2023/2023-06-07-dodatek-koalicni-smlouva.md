---
date: 2023-06-07
category: blog
title: "Piráti schválili dodatek koaliční smlouvy"
layout: post
author: redakce
authorId: 
image: articles/2022/2022-12-09-praha-11-ma-novou-koalici-2022.jpg
tags: 
  - koalice
---

*Praha, 7. června 2023* – **Členové MS Piráti Praha 11 hlasovali pro obnovení koalice**

Koaliční strany Piráti, Praha 11 Sobě a Hnutí pro Prahu 11 vyjednávaly několik týdnů podmínky obnovy koalice, která byla ukončena 20. 4. jednostranným porušením koaliční dohody ze strany Hnutí pro Prahu 11 odvoláním radního za Piráty.

Zástupci stran si vyjasnily problematické body dosavadní spolupráce a vytvořily první dodatek k původní koaliční smlouvě z 9.12.2022, který doplňuje a zpřesňuje dohodu na klíčových tématech. Důležitým bodem vyjednávání bylo pro Piráty zcela neakceptovatelné vyjadřování politických zástupců Hnutí pro Prahu 11 směrem k menšinám. Dodatek doplňuje koaliční smlouvu o bod:

*5.1. Smluvní strany odsuzují veškeré projevy nesnášenlivosti, rasismu a xenofobie a zavazují se, že všichni jejich zástupci se zdrží jakýchkoliv nevhodných projevů a budou zachovávat rovný přístup ke každé osobě bez ohledu na původ, barvu pleti, rasu, etnickou příslušnost, národnost, jazyk, věk, pohlaví, rod, sexuální orientaci, zdravotní stav, náboženské vyznání, politické přesvědčení, manželský a rodinný stav či sociálně-ekonomický status.*

Celý text koaliční smlouvy najdete [ZDE](https://a.pirati.cz/praha11/pdf/Koali%C4%8Dn%C3%AD%20smlouva%20HPP%2BP11S%2BPir.pdf).

Celý text dodatku koaliční smlouvy najdete [ZDE](https://a.pirati.cz/praha11/pdf/2023-06-07-dodatek-koalicni-smlouva.pdf).


---
date: 2022-07-21
category: blog
title: "Starochodovská škola má dustojné prostory"
layout: post
author: Zuzana Ujhelyiová
authorId: zuzana.ujhelyiova
image: articles/2022/2022-07-21-starochodovskay.JPG
tags: 
  - školství
  - majetek
  - finance
  - Pirátské listy léto 2022
---

*Pirátské listy Praha 11, léto 2022* – **Dostavbou Starochodovské školy jsem se začala intenzivně zabývat jen pár dní poté, co jsme s kolegy na radnici vstoupili. Škola v roce 2011 přišla o část prostor kvůli demolici na pokyn statika a od té doby čekala na jejich náhradu.**

Přestože dodavatel byl vysoutěžen, bývalá rada nebyla schopna učinit krok k jeho výběru. Rodiče a pedagogové v čele s Monikou Duškovou za dostavbu školy dlouhodobě bojovali. Bylo třeba obrousit hrany na lidské úrovni, což se podařilo a naše rada dodavatele vybrala. Od roku 2017 měla městská část sice bezúročnou půjčku, nicméně půjčka, i když bezúročná, je stále závazek a výdaj. Vyjednala jsem proto spolu s kolegy dotaci 50 milionů korun od Magistrátu hlavního města Prahy, tu nám zastupitelstvo HMP v červnu 2019 schválilo. Nadto se mi následně podařilo vyjednat dalších 12 milionů dotace, takže jsme půjčku mohli z větší částky umořit. V průběhu stavby došlo k částečné změně projektu, díky tomu se budova zařadila do energetické náročnosti A. Díky iniciativě našeho starosty Jiřího Dohnala jsme na dostavbu získali dalších 66 milionů v rámci dotací z EU.

Těší mě, že má škola konečně důstojné prostředí pro děti i pro pedagogy.

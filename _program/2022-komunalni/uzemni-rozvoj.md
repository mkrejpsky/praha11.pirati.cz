---
title: Ať Jižák nezamrzne - férový a smysluplný rozvoj
campaignCategoryUid: 2022-komunalni
campaignGroupUid: volby-2022
uid: uzemni-rozvoj
order: 3
garant: josef.kocourek
redmine: 
img: program2022/uzemni-rozvoj2.jpg
intro: >
  Občané si zaslouží moderní a smysluplný rozvoj Jižního Města. Chceme dostavbu center v místech stanic metra, která poskytnou obchody, restaurace a další služby. Po investorech budeme vyžadovat zajištění dostatečných parkovacích míst, maximalizaci zeleně a další investice do veřejného prostoru. Chceme podpořit výstavbu družstevního bydlení s účastí radnice.
---

### Budoucnost Jižního Města
V současnosti Jižní Město nemá ucelenou představu o svém rozvoji a pokud dochází ke změnám, tak nejsou navzájem provázané a není jasný jejich výstup. Jednotlivé investice a opravy sice jsou samostatně odůvodnitelné, ale v celkovém pohledu nejsou zcela koncepční.<br>
Piráti chtějí zohlednit názory obyvatel MČ a navrhnout strategii rozvoje Jižního Města a zaměřit se jak na podporu silných stránek (dobrá dopravní dostupnost, velké zelené plochy, dostupnost vzdělávání) tak i řešení problematických témat (bezpečnost, dostupnost kulturního vyžití, zanedbané okolí stanic metra, parkování, absence služeb a volnočasového využití parteru, sportoviště, spolkový život).<br>

###  Chceš stavět? Přispěj!
Investiční záměr vždy vnáší do dané lokality dopady odpovídající velikosti záměru. Proto na hl. m. Praze byla schválena “Kontribuce” která stanovuje pravidla spoluúčasti investora k městu. Chceme aby se investoři více podíleli na rozvoji oblasti, ve které staví. Budeme důsledně dbát na jejich finančním zapojení do rozvoje okolí výstavby, a to jak v oblasti veřejného prostoru jako jsou parky, tak i do okolní infrastruktury (silnice, chodníky, cyklostezky, školy, další veřejná vybavenost).

### Rozvoj přirozených center Jižního Města
Okolí stanic metra tvoří přirozená centra Jižního Města, které se do dnešní doby nepodařilo rozvinou do jejich skutečného potenciálu. <br>
Od zprovoznění linky C se na Jižním Městě do okolí stanic metra neinvestovalo a v současnosti jsou okolí stanic (kromě stanice Chodov a interiéru metra Opatov) ve špatném technickém stavu a nejsou zcela dotvořeny. <br>
Podporujeme dotvoření okolí stanic metra. Tím se vytvoří zázemí pro nové obchody, restaurace, kavárny a další služby a dojde k zatraktivnění Jižního Města pro širokou veřejnost. <br>

### Cesta k dostupnému bydlení
Budeme aktivně podporovat vznik družstevního bydlení. Cílem je přispět k rozšíření možností cenově dostupného bydlení pro obyvatele na území Prahy. <br>
Družstevní bydlení bude výhodné také pro město, které se rovněž stane členem družstva a v realizovaných projektech bude mít dispoziční právo k jedné třetině bytů. Byty bude následně pronajímat občanům. Tímto způsobem Praha obrátí trend dosavadních let, kdy se neustále snižoval počet městských bytů, kterých má město v současnosti velký nedostatek. <br>
Zároveň dokončíme rekonstrukci ubytovny Sandra a budeme pokračovat v opravách městských bytů. Město musí mít dostatečné kapacity bydlení pro ty, kteří jej potřebují. Byty budeme přednostně přidělovat potřebným profesím – učitelům, zdravotníkům, hasičům, policistům a dalším pomáhajícím profesím. <br>

*autoři: Petr Klán, Josef Kocourek*

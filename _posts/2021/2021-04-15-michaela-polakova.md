---
date: 2021-04-15
category: blog
title: "Do zastupitelského klubu Pirátů přibyla nová posila - Ing. Michaela Poláková"
layout: post
author: Zuzana Böhmová
authorId: zuzana.bohmoova
image: articles/2021/2021-04-15-michaela-polakova.jpg
tags: 
  - zastupitelstvo
---


***Dnes byla jmenována nová zastupitelka městské části Praha 11 Ing. Michaela Al-Ali  Poláková za Českou pirátskou stranu. Michaela spolupracuje s Piráty již čtvrtým rokem. Byla velmi aktivní při kampani v roce 2018. V současné době je členkou dozorčí rady společnosti Pražské vodohospodářské společnosti a.s., kde zvítězila ve výběrovém řízení uskutečněném Piráty. Na Jižním Městě žije od roku 1984, s občasnými pracovními pobyty v zahraničí. A co vlastně Michaela do zastupitelského klubu Pirátů Praha 11 přináší a čemu se chce věnovat?***
<br>
<br>
*Jaké jsou tvé dosavadní politické, dobrovolnické a občanské zkušenosti?*

Politické zkušenost mám prakticky nulové, mým záměrem bylo původně podpořit volební preference Pirátské strany na Praze 11, a dále se věnovat odborné či akademické kariéře. Jak to tak v životě bývá, okolnosti ale rozhodly trochu jinak. <br>
V dobrovolnické oblasti se věnuji zejména komunitní integraci cizinců, zejm. z anglo-amerického a západosemitského jazykového prostředí. Naposledy jsme například  participovali na části překladu pro expatrioty na stránkách ÚMČ.<br>
S pražským magistrátem spolupracuji jako neplacená konzultantka se zkušeností s forenzním auditem a business intelligence pro městské společnosti, profesní životopis najdete na stránce https://praha.pirati.cz/lide/michaela-polakova/. Mé nejvyšší pracovní zařazení je CFO a zároveň vrcholová korporátní neexekutivní manažerka. 
<br>
<br>

*Mandát si získala díky odstoupení některých kandidátů před tebou. Přesto jsi byla na poměrně vysokém místě. Čekala si, že se z 13. místa máš šanci do zastupitelstva dostat?*

Nečekala a myslím, že to nečekal snad nikdo. Za tehdejšího rozložení politických sil bylo  místo nad deset prakticky nevolitelné. Nikdo tehdy nečekal až tak dobrý volební výsledek Pirátů. Číslo třináct jsem si vybrala dobrovolně, a protože bylo volné. Snad z pověrčivosti? Říkala jsem si, pokud by někdy mělo dojít pořadí i na třináctku, musela  by to být opravdu už velká smůla. Vzniku mého mandátu předcházely okolnosti, které mě stále ještě mrzí. Přiznám se, že nezažívám vnitřní pocit radosti jako při volebním vítězství.
<br>
<br>

*Jaká je tvá představa o výkonu funkce zastupitele? Jakým oblastem by ses chtěla v rámci mandátu věnovat?*

Velmi obecně vzato, zastupitel by měl vykonávat svou funkci především v zájmu občanů, se všemi povinnostmi, které mu ukládá zákon a také hlavně aktivně. Původně jsem se chtěla věnovat problematice územního rozvoje, financí nebo integraci cizinců,  protože jsou mi profesně i občansky nejblíže. <br><br>
Oblasti, kterým se nakonec budu moci věnovat, teprve ladíme. Jsem si vědoma, že nastupuji do rozjetého vlaku uprostřed běžícího volebního období, proto budu muset v zájmu fungování týmu svá individuální přání hodně upozadit.  Věřím, že v oblasti transparetnosti a implementace know-how v oblasti řízení  také skýtá rozsáhlou možnost seberealizace nejen pro mě, ale i pro celý náš odborný tým. 
<br>
<br>

*Jak se chceš zapojit do současného dění? Budeš fungovat jako koaliční zastupitel? Plánuješ další budoucnost u Pirátů?*
	
Do současného dění se budu muset zapojit velmi citlivě a uvážlivě. Pirátská strana na Praze 11 v nedávné době  zakusila sérii mediálního odstřelování a mým plánem je stabilizovat  situaci minimálně personálně, nebo se aspoň o to snažit. Deklarovala jsem vůli fungovat jako koaliční zastupitelka v rámci zastupitelského klubu a současně být v Pirátské straně. Nemám zájem na vytváření  schizofrenního nebo nepřehledného politického stavu. Otázka je, jestli bude má nabídka přijata. Nebudeme předjímat a počkáme si na oficiální výsledek hlasování klubu zastupitelů, jak to tak v demokratických stranách bývá. 
<br>
<br>

*Jaký je tvůj vztah k Jižnímu Městu?*

Velmi složitá otázka. Vnímám Prahu 11 především jako město velmi zajímavých lidí. 
<br>
<br>

*Jaké věci by se podle tebe měli na Jižním Městě změnit? Co z tvého pohledu nejvíce pálí běžného obyvatele Prahy 11?*

Slýchám mnoho názorů, co by se na Jižním Městě mělo změnit. Bezesporu mělo.  Nejpodstatnější ale je, že by se měla především změnit občanská společnost uvnitř. Kde není vůle spolupracovat a ochota posunout výše své vnitřní uvědomění  nebo morální hodnoty, nepřijdou ani změny  těch  samotných zcela konkrétních věcí.  
<br>
<br>

*Chceš dodat něco závěrem?*

Děkuji všem, kteří nějakou měrou svého pozitivního úsilí ovlivnili můj život tak, že jsem došla až sem. Vážím si toho.



---
title: Informace veřejně a online
campaignCategoryUid: 
campaignGroupUid: 
uid: verejna-sprava
order: 2
garant: zuzana.bohmova
redmine:  
img: program2022/uzemni-rozvoj2.jpg
intro: >
    Každý občan musí mít možnost zapojit se do veřejného života a sledovat a komentovat kroky radnice, a to pohodlně ze svého domova. Chceme výrazně vylepšit webové stránky Prahy 11, aby všichni zájemci rychle našli požadované informace a mohli s úřadem pohodlně komunikovat online.
---

### Každý z nás je součástí
Radnice si musí klást za cíl informovat veřejnost o tom, co se aktuálně děje a na čem pracuje, a to v co nejširším možném měřítku. Budeme i nadále zlepšovat komunikaci úřadu prostřednictvím radničního periodika a modernizace webových stránek městské části dle osvědčených postupů nejlepších obcí, aby mohl občan rychle najít řešení na jakýkoliv svůj požadavek. Budeme rozšiřovat projekt otevřená data. <br>
Chceme nadále pořádat veřejné akce, besedy, prezentace stavebních záměrů. Umožnili jsme veřejnosti přístup na projednávání poradních orgánů při radnici Prahy 11 a to nejen v oblasti stavebních záměrů, ale všech oblastí, které se obyvatel mohou dotknout. <br>
Budeme pokračovat v projektu participativního rozpočtu, kde bychom rádi zapojili i tzv. měkké projekty (sousedská setkání, veřejné akce...).

### Na úřad přes internet
Budeme i nadále pokračovat v digitalizaci úředních procesů tak, aby každý mohl co největší část jednání s úřady vyřídit pohodlně ze svého domova. <br>
Budeme se aktivně zapojovat do projektu Portál Pražana, přes který si občan vyřeší podstatnou část agendy směrem k městské části, a to bez nutnosti zřídit si datovou schránku, pouze s bankovní identitou nebo MojeID. <br>
Zachováme možnost řešit veškerou administrativu i v papírové podobě přímo na úřadě. 

### Chytré Jižní Město
Chytrá řešení musí být pro lidi. Nechceme zbytečné a předražené hračky, ale koncepty, které skutečně pomohou ušetřit nejen peníze, ale i práci jednotlivců.<br>
Budeme se aktivně zapojovat do chytrých řešení, která poskytuje hl. m. Praha a Operátor ICT, a to primárně v oblasti dopravy a životního prostředí. <br>
V případě pořizování vlastního software budeme upřednostňovat otevřená řešení. <br>
Dnešní doba také přináší nová rizika, jako jsou kybernetické útoky. Připravena na ně musí být i Praha 11. Základem jsou dobře nastavené systémy, ale i vyškolení uživatelé.


### Veřejné finance transparentně
Budeme nadále zveřejňovat veškeré finanční toky městské části.
Naší prioritou bude snaha o co největší konkurenci u veřejných zakázek. Velká konkurence je cestou, jak ušetřit městské peníze. Důležitá je kvalitně vysoutěžená zakázka, která má přínos pro městskou část a její obyvatele. <br>
Městské peníze chceme vydávat smysluplně. Budeme poskytovat dotace na kulturní, sportovní i sociální akce, ale promyšleně a transparentně. <br>
Chceme realizovat veřejná výběrová řízení do představenstev městských firem.

### Udržování vyrovnaného a hospodárného rozpočtu
Chceme dlouhodobě vyrovnaný rozpočet a městskou část, která investuje do veřejného prostoru. Budeme se snažit získat a efektivně využívat veškeré možné financování, na které jako městská část Prahy máme nárok, aniž bychom rozprodávali městský majetek.<br>
Jakožto řádní hospodáři si jsme vědomí odpovědnosti za to mít rozpočet dlouhodobě vyrovnaný. Z toho důvodu je naším cílem zvyšovat prostředky na příjmové straně a cíleně seškrtávat nedobré projekty na výdajové straně. <br>
Je na vedení radnice, aby hledalo nové zdroje financování. Jako jedna z možností se jeví například dotace z Evropské unie, které svou výší mohou tvořit značnou část příjmů MČ. I z toho důvodu se vyplatí mít člověka na plný úvazek zabývající se pouze dotacemi z EU.


*autoři: Zuzana Böhmová, Pavel Podgorný, Jan Žák<br>
odborná konzultace: KET IT a SmartCity Praha, KET transparentnost a legislativa Praha, Tomáš Kapler*

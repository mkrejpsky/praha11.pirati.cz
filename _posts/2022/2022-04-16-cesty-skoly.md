---
date: 2022-04-16
category: blog
title: "Bezpečné cesty do škol - ZŠ a MŠ Chodov"
layout: post
author: Martin Duška
authorId: martin.duska
image: articles/2022/2022-04-16-cesty-skoly.jpg
tags: 
  - doprava
  - školsví
  - chodci
---

*Praha, 16. dubna 2022* – **Koncem února jsme odevzdali dopravní studii financovanou hl. m. Prahou, s cílem zajistit zkvalitnění pěších vazeb pro děti. Jedná se o celopražský projekt. Studie je společnou prací  Institutu plánování a rozvoje hlavního města Prahy, Technické správy komunikací, Městské části Praha 11 a Policie České republiky.**

**Děkujeme organizaci [Pěšky městem](https://peskymestem.cz/skola/zs-chodov/?fbclid=IwAR08jU-Se3bw9O3690kRHF1Ca9eK_0KGjUZp2HPURK8PYQiiwU3Fb0B3Kew), která tento projekt iniciuje a provází jím, a především místní učitelce Lucii Vilímovské, která stojí za projektem právě pro ZŠ a MŠ Chodov.**

Na studii se podílely samy děti, které na pocitových mapách či  přímo v terénu upozornily na místa, která považují za nebezpečná. Část podnětů byla vypořádána již v průběhu participace např. odtažení vraků a úprava zeleně.

Hlavní částí studie je návrhová část:
1. Zřízení středového ostrůvku v ulici Ke Stáčírně na stávajícím přechodu u autobusových zastávek Litochlebské náměstí.
2. Stavební příčný práh u stávajícího přechodu v ulici Benkova u hasičské stanice.
3. Světelně řízené přechody křižovatky Türkova / Květnového vítězství
4. Stavební úprava uličního prostoru před budovou školy pomocí stavebních prahů, nové zeleně a rozšíření prostoru pro pěší před školou. Vzhledem k finanční nákladnosti předpokládáme, že bude tato úprava realizována jako poslední z tohoto balíčku.

Uděláme vše pro to, aby tato studie byla co nejdříve schválena komisí BESIP a TSK spustilo projekční práce. 






![https://a.pirati.cz/praha11/img/articles/2022/2022-04-16-cesty-skoly-2.png](https://a.pirati.cz/praha11/img/articles/2022/2022-04-16-cesty-skoly-2.png)

---
title: Žijeme zde kulturou i sportem
campaignCategoryUid: 2022-komunalni
campaignGroupUid: volby-2022
uid: kultura-sport-volny-cas
order: 4
garant: jiri.dohnal
redmine: 
img: program2022/vereny-prostor.jpg
intro: >
  Zajistíme další rozvoj možností trávení volného času na Jižním Městě, ať už v oblasti kultury, zábavy či sportu. Dokončíme srdce Jižního Města – Centrální park a pro mladé dotáhneme projekt Adrenalin parku. Zaměříme se na revitalizaci ploch mezi paneláky. Ve spolupráci s magistrátem zkvalitníme koupání v Hostivařské přehradě.
---

### Kulturnější a živější JižŇák! <br>
Rozšíříme nabídku kulturního vyžití pro všechny věkové skupiny i žánrové kategorie s důrazem na podporu nových kulturních projektů a nápadů nastupující mladé generace. Například streetart, oživení šedých zón a posílení komunitního života ‘mezi paneláky’. <br>
Háje jsou místem, kde kulturní vyžití chybí. Chceme realizovat vznik nového kulturního centra v bývalé kotelně Anežky Malé. Toto centrum by mělo být multifunkčním prostorem nejen pro různá představení, ale také pro výstavy, či komunitní setkávání. <br>
Chceme vytvořit projekty, které budou seznamovat místní s historií a kulturou. Vytvoříme online Jižácký uličník, kde budete moci poznat, po kom se naše ulice jmenují. 

### Pohyb jako základní pilíř zdravé společnosti <br>
Pohyb je jedním ze základních předpokladů pro zdraví jednotlivce a tím i celé společnosti. Chceme, aby městská část podporovala nejen volnočasový pohyb, ale i sport.
Chceme na školních hřištích zavést funkci odpoledního správce, který bude veřejnosti půjčovat sportovní vybavení. Budeme podporovat projekt trenéři ve školách.
Budeme i nadále podporovat sportovní aktivity pro seniory v rámci Jihoměstské sociální a.s.<br>
Budeme pokračovat v dotačních titulech pro sportovní kluby i jednorázové sportovní akce, chceme ale dotace rozdělovat transparentně. Zrevidujeme pravidla pro proplácení dotačních titulů.<br>
Podporujeme činnost současných sportovních aktivit pro naše děti. Chceme, aby byla zachována stávající sportovní hřiště na našem území. Hřiště, která jsou v majetku městské části budeme i nadále postupně rekonstruovat.

### Na kolečkách ale i bez nich <br>
Volnočasové aktivity mládeže jsou jedním ze způsobů prevence rizikového chování mládeže. Podporujeme sportovní a volnočasové aktivity mládeže. Proto chceme, aby Jižní Město mělo plnohodnotný park, který už mnoho let Jižáku chybí, ale zároveň nebude rušit život stávajících obyvatel. Zrealizujeme dlouho připravovaný Adrenalin park u ulice Mírového hnutí poblíž čerpací stanice OMV. Ten bude nejen pro skejťáky a skejťačky nebo inlinisty a inlajnistky, ale nabídne také využití pro parkour nebo bouldering.

### Malé parky s vyžitím i mezi paneláky <br>
Vnitrobloky jsou v podstatě malé městské parky na plochách mezi panelovými domy. Významně se podílí na celkovém vzhledu našeho sídliště. Chceme pokračovat v postupné rekonstrukci těchto ploch tak, aby odpovídaly dnešním potřebám. Do těchto prostor budeme instalovat drobnější herní a volnočasové prvky. Vždy chceme vnitrobloky rekonstruovat na základě požadavků místních obyvatel.

### Občerstvení a oddech v Centrálním parku <br>
V Centrálním parku dlouhodobě chybí občanská vybavenost a možnost posedět s rodinou a přáteli u občerstvení. V rámci závěrečné etapy revitalizace parku vybudujeme právě takové místo přímo v srdci parku. V hotovém parku pak chceme mít kavárnu, veřejné toalety, pítko a další vodní prvky.

### Přehrada, ve které se znova budeme chtít koupat <br>
Hostivařská přehrada je největší vodní plochou v Praze. Zároveň se jedná o místo pro rekreaci, které je na dosah dostupné velké části našich obyvatel. Naší snahou je, aby koupání v Hostivařské přehradě bylo dostupné co nejdelší dobu a kvalita vody byla co nejlepší. Proto je potřeba udělat mnoho dílčích kroků, prvním z nich je vytvoření kořenové čističky u ústí Botiče do přehrady. Dále zajištění čistoty toku v celé jeho délce. Budeme se ve spolupráci s ostatními městskými částmi podílet na řešení čistoty Botiče. Budeme iniciovat spolupráci se Středočeským krajem na jeho čistotě, protože ochrana vodních toků je jednou z našich priorit.


*autoři: Zuzana Böhmová, Martin Petrtýl, Josef Kocourek, Martin Muzikant <br>
odborná konzultace: Otmar Litera, Martin Petrtýl, Petr Klán, Tomáš Kapler*
